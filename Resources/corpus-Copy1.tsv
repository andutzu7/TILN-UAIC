url	title	body	keywords	authenticity
https://www.digi24.ro/stiri/creste-din-nou-numarul-cazurilor-noi-de-covid-19-in-ultimele-24-de-ore-au-murit-40-de-romani-infectati-cu-coronavirus-1361975	Crește din nou numărul cazurilor noi de COVID-19. În ultimele 24 de ore au murit 40 de români infectați cu coronavirus	În ultimele 24 de ore au fost 1.298 de cazuri noi de COVID-19, din 26.543 de teste efectuate. Alte 40 de persoane infectate cu coronavirus au murit, în timp ce la Terapie Intensivă sunt internați 519 pacienți.Până astăzi, 2 septembrie, pe teritoriul României, au fost confirmate 89.891 de  cazuri de persoane infectate cu noul coronavirus (COVID – 19).38.701 pacienți au fost declarați vindecați și 11.392 de  pacienți asimptomatici au fost externați la 10 zile după depistare.  În urma testelor efectuate la nivel național, față de ultima raportare, au fost înregistrate 1.298 de cazuri noi de persoane infectate cu SARS – CoV - 2 (COVID – 19), acestea fiind cazuri care nu au mai avut anterior un test pozitiv.Distinct de cazurile nou confirmate, în urma retestării pacienților care erau deja pozitivi, 675 de persoane au fost reconfirmate pozitiv.Până astăzi, 3.721 de persoane diagnosticate cu infecție cu COVID-19 au decedat.În intervalul 01.09.2020 (10:00) – 02.09.2020 (10:00) au fost înregistrate 40 de decese (27 bărbați și 13 femei), ale unor pacienți infectați cu noul coronavirus, internați în spitalele din Alba, Arad, Bacău, Bihor, Brașov, Buzău, Caraș – Severin, Constanța, Dâmbovița, Dolj, Giurgiu, Gorj, Iași, Maramureș, Mehedinți, Mureș, Prahova, Sălaj, Suceava, Timiș, Vâlcea, Vaslui, Vrancea și Municipiul București.Dintre acestea, 1 deces a fost înregistrat la categoria de vârstă 40-49 ani, 6 decese au fost înregistrate la categoria de vârstă 50-59 ani, 9 decese la categoria de vârstă 60-69 ani, 15 decese la categoria de vârstă 70-79 ani și 9 decese la categoria de peste 80 de ani.Toate cele 40 de decese înregistrate sunt ale unor pacienți care au prezentat comorbidități.În unitățile sanitare de profil, numărul total de persoane internate cu COVID-19 este de 7.147. Dintre acestea, 519 sunt internate la ATI. Până la această dată, la nivel național, au fost prelucrate 1.852.088 de teste. Dintre acestea 26.543 au fost efectuate în ultimele 24 de ore, 16.521 în baza definiției de caz și a protocolului medical, iar 10.022 la cerere.De asemenea, de la ultima informare făcută de GCS, au fost raportate și rezultatele a 273 teste prelucrate anterior ultimelor 24 de ore și transmise până la data de 2 septembrie.Pe teritoriul României, 9.836 de persoane confirmate cu infecție cu noul coronavirus sunt în izolare la domiciliu, iar 5.848 de persoane se află în izolare instituționalizată. De asemenea,  33.553 de persoane se află în carantină la domiciliu, iar în carantină instituționalizată se află 45 de persoane.În ultimele 24 de ore, au fost înregistrate 990 de apeluri la numărul unic de urgență 112 și 605 la linia TELVERDE (0800 800 358), deschisă special pentru informarea cetățenilor.Ca urmare a încălcării prevederilor Legii nr. 55 din 15.05.2020 privind unele măsuri pentru prevenirea și combaterea efectelor pandemiei de COVID-19, polițiștii și jandarmii au aplicat, în ultimele de 24 de ore 759 de sancţiuni contravenţionale, în valoare de 191.450 de lei.De asemenea, prin structurile abilitate ale Poliției, au fost constatate, ieri, 4 infracțiuni pentru zădărnicirea combaterii bolilor, faptă prevăzută și pedepsită de art. 352 Cod Penal.Reamintim cetățenilor că Ministerul Afacerilor Interne a operaționalizat, începând cu data de 04.07.2020, o linie TELVERDE (0800800165) la care pot fi sesizate încălcări ale normelor de protecție sanitară.Apelurile sunt preluate de un dispecerat, în sistem integrat, și repartizate structurilor teritoriale pentru verificarea aspectelor sesizate.În ceea ce privește situația cetățenilor români aflați în alte state, 6.590 de cetățeni români au fost confirmați ca fiind infectați cu COVID-19 (coronavirus): 1.898 în Italia, 1253 în Spania, 124 în Franța, 2.935 în Germania, 158 în Marea Britanie, 28 în Olanda, 2 în Namibia, 4 în SUA,  111 în Austria, 20 în Belgia, 6 în Japonia, 2 în Indonezia, 2 în Elveția, 3 în Turcia, 2 în Islanda, 2 în Belarus, 19 în Grecia, 5 în Cipru, 2 în India  și câte unul  în Argentina, Tunisia, Irlanda, Luxemburg, Emiratele Arabe Unite, Malta, Brazilia,  Bulgaria, Kazakhstan, Ucraina, Suedia, Republica Congo, Ungaria și Qatar.De la începutul epidemiei de COVID-19 (coronavirus) și până la acest moment, 126 de cetățeni români aflați în străinătate, 31 în Italia, 19 în Franța, 43 în Marea Britanie, 11 în Spania, 14 în Germania, 2 în Belgia, unul în Suedia, unul în Elveția, unul în SUA, unul în Brazilia, unul în Republica Congo și unul în Grecia, au decedat.Dintre cetățenii români confirmați cu noul coronavirus, 338 au fost declarați vindecați: 308 în Germania, 18 în Franța, 6 în Japonia, 2 în Indonezia, 2 în Namibia, unul în Luxemburg și unul în Tunisia.Redactor: Robert Kiss	terapie intensiva,coronavirus,coronavirus romania,decese coronavirus,covid-19,pacienti coronavirus,covid-19 romania,cazuri noi coronavirus romania,pandemie covid-19 romania,cazuri noi covid-19 romania 	TRUE
https://www.digi24.ro/stiri/sci-tech/noi-imagini-uimitoare-trimise-de-pe-marte-de-perseverance-roverul-a-facut-prima-sa-excursie-pe-marte-1463143	Noi imagini uimitoare trimise de Perseverance. Roverul a făcut prima sa „excursie” pe Marte	Roverul Perseverance și-a scos roțile șenilate și a făcut prima sa „excursie” pe suprafața planetei Marte. Noi imagini au ajuns vineri pe Pământ și arată detalii ale Planetei Roșii, la două săptămâni după ce robotul de o tonă a ajuns pe o altă planetă a sistemului nostru solar.  rover perseverance  Deschide galeria foto    Până acum, roverul a trimis de două ori imagini de pe Marte, de la asolizare, dar și un fișier audio, în care se aud sunetele celei de-a patra planete de la Soare.Imaginile care au ajuns vineri pe Pământ arată că excursia roverului a fost scurtă, iar roverul a făcut o întoarcere. Sunt vizibile urmele șenilelor lăsate de rover în praful planetei, dar și unul dintre brațele sale robotice. În timpul acestui prim traseu realizat joi după-amiază (ora de pe Pământ) şi destinat verificării bunei funcţionări a sistemului, vehiculul echipat cu şase roţi a avansat patru metri, apoi a făcut o rotaţie spre stânga, după care a efectua o manevră în spate de aproximativ 2,5 metri. Perseverance a reuşit să facă o fotografie a propriilor urme de roţi pe solul marţian, scrie Agerpres.În total roverul a parcurs şase metri şi jumătate în 33 de minute. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de aici – e nevoie sa accepti cookie-urile social mediaAlte deplasări, mai lungi, erau planificate pentru vineri şi posibil sâmbăta, dacă totul decurge bine. Vehiculul va putea parcurge 200 de metri pe durata unei zile marţiene (zilele sunt un pic mai lungi decât pe Pământ).Perseverance se deplasează de cinci ori mai repede decât Curiosity, celălalt rover NASA care încă funcţionează pe Marte.Roverul Perseverance, construit de NASA, a călătorit mai bine de jumătate de an până să ajungă pe Marte. Este cel mai complex laborator științific trimis până acum pe Planeta Roșie și are printre misiuni inclusiv „producerea” de oxigen, însă prioritatea este explorarea craterului Jezero, din apropierea zonei ecuatoriale a planetei, în căutarea unor dovezi ale unei vieți care a existat eventual cândva. Misiunea presupune parcurgerea a 15 kilometri în următorul an marțian (însemnând circa doi ani pe Pământ), însă înainte ca Perseverance să-și înceapă această misiune de explorare, va trimite în recunoaștere un mic elicopter pe care îl are la bord.În următoarele săptămâni, roverul se va mișca din locul unde se află în prezent pentru a căuta terenul propice pentru ca elicopterul Ingenuity să poată atinge solul în siguranță. În prezent, Ingenuity este în „hangarul” de sub rover.Roverul Perseverance a asolizat pe 18 februarie în craterul Jezero, despre care oamenii de ştiinţă bănuiesc că a găzduit un lac adânc în urmă cu 3,5 miliarde de ani.	marte,nasa,rover,Perseverance,roverul perseverance,imagini marte 	TRUE
